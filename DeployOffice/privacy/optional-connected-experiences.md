---
title: Pārskats par Office neobligātajiem saistītajiem līdzekļiem
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Sniedz Office administratoriem informāciju par neobligātajiem saistītajiem līdzekļiem, tostarp spēkā esošajiem lietošanas noteikumiem.
hideEdit: true
ms.openlocfilehash: e20a2cd70b8c5fbc47abac7288627cd2783855e7
ms.sourcegitcommit: 0fd23324ba1364fa1f8dd1578adf25946adde90f
ms.translationtype: HT
ms.contentlocale: lv-LV
ms.lasthandoff: 08/07/2019
ms.locfileid: "36239142"
---
# <a name="overview-of-optional-connected-experiences-in-office"></a>Pārskats par Office neobligātajiem saistītajiem līdzekļiem

Ja jums ir darba vai mācību konts, jūsu organizācijas administrators, iespējams, ir sniedzis jums iespēju izmantot vienu vai vairākus mākoņa pakalpojumus (tiek dēvēti arī par "neobligātajiem saistītajiem līdzekļiem"), izmantojot Office 365 ProPlus lietojumprogrammas. Šie mākoņa pakalpojumi ir neobligāti. To izmantošana ir pēc jūsu izvēles. Tie ir pieejami jums saskaņā ar [Microsoft pakalpojumu līguma](https://www.microsoft.com/servicesagreement) un [paziņojuma par konfidencialitāti](https://privacy.microsoft.com/) noteikumiem. Dažos gadījumos var būt spēkā arī citi nosacījumi. Šajā rakstā ir norādīti mākoņa pakalpojumi, detalizēti izskaidroti to lietošanas noteikumi un aprakstīts, kā varat tos izslēgt vai ieslēgt jebkurā laikā.

> [!NOTE]
> Ja esat administrators, skatiet tālāk norādītos rakstus, lai uzzinātu, kā piešķirt vai ierobežot lietotājiem iespējas izmantot neobligātos saistītos līdzekļus.
> - [Politikas iestatījumu izmantošana Office 365 ProPlus konfidencialitātes kontroles līdzekļu pārvaldībai](manage-privacy-controls.md)
> - [Preferenču izmantošana Office darbam ar Mac konfidencialitātes kontroles līdzekļu pārvaldībai](mac-privacy-preferences.md)

### <a name="if-you-use-these-services-what-terms-of-use-do-you-need-to-agree-to"></a>Ja izmantojat šos pakalpojumus, kādiem lietošanas noteikumiem ir jāpiekrīt?

Ir svarīgi zināt, ka uz šiem neobligātajiem mākoņa pakalpojumiem neattiecas jūsu organizācijas licence no Microsoft. Tā vietā šie pakalpojumi tiek licencēti tieši jums. Izmantojot šos neobligātos mākoņa pakalpojumus, jūs arī piekrītat [Microsoft pakalpojumu līguma](https://www.microsoft.com/servicesagreement) un [paziņojuma par konfidencialitāti](https://privacy.microsoft.com/) noteikumiem. Atkarībā no tā, kādu pakalpojumu izmantojat, var tikt piemēroti papildu noteikumi. Lielākajā daļā gadījumu par šo pakalpojumu izmantošanu netiek piemērota maksa. Ja maksa tiek piemērota (kā gadījumā ar dažām [Office pievienojumprogrammām](https://support.office.com/article/16278816-1948-4028-91E5-76DCA5380F8D), kas pieejamas lejupielādei no Office veikala), jūs tiksit par to informēts pirms lietošanas.

## <a name="experiences-that-rely-on-bing"></a>Līdzekļi, kas izmanto Bing

Dažu mākoņa pakalpojumu darbību nodrošina Microsoft Bing. Microsoft Bing ir nodalīts no Office 365 ProPlus, un korporācija Microsoft to pārvalda neatkarīgi no Office 365 ProPlus. Līdzekļi, ko Bing nodrošina Office 365 ProPlus lietojumprogrammās, ir: [3D kartes](https://support.office.com/article/6b56a50d-3c3e-4a9e-a527-eea62a387030), [Kartes diagrammas](https://support.office.com/article/f2cfed55-d622-42cd-8ec9-ec8a358b593b), [Tiešsaistes attēlu ievietošana](https://support.office.com/article/3C51EDF4-22E1-460A-B372-9329A8724344), [Tiešsaistes 3D modeļu ievietošana](https://support.office.com/article/ec5feb79-b0af-47f6-a885-151fcc88ac0a), [PowerPoint QuickStarter](https://support.office.com/article/4784f273-0b2c-456c-9c89-24e5b977c224), [Pētnieks](https://support.office.com/article/1728f286-8702-4d72-8169-ab7677ca0e1f) un [Viedā uzmeklēšana](https://support.office.com/article/debf2083-5ac0-4739-8667-ae2467bec044). Šie līdzekļi ir licencēti jums saskaņā ar [Microsoft pakalpojumu līguma](https://www.microsoft.com/servicesagreement) noteikumiem, un uz tiem attiecas [paziņojums par konfidencialitāti](https://privacy.microsoft.com/). Visi meklēšanas vaicājumi, ko sniedzat Office 365 ProPlus organizācijā šo pakalpojumu izmantošanas laikā, tiek nosūtīti uz Microsoft Bing. Bing organizācija tos nesaista ar jums.

## <a name="experiences-that-rely-on-linkedin"></a>Līdzekļi, kas izmanto LinkedIn

[CV palīgs](https://support.office.com/article/444ff6f0-ef74-4a9c-9091-ffd7a9d1917a) nodrošina līdzekļus programmā Word, kuru darbību nodrošina LinkedIn. Tas sniedz idejas jūsu CV. LinkedIn ir cits uzņēmums, kura īpašnieks ir Microsoft. Ja izmantojat CV palīgu, [LinkedIn lietotāja līgums un privātuma politika](https://www.linkedin.com/legal/user-agreement) ir spēkā papildus [Microsoft pakalpojumu līgumam](https://www.microsoft.com/servicesagreement) un [paziņojumam par konfidencialitāti](https://privacy.microsoft.com/). Visi meklēšanas vaicājumi, ko sniedzat Office 365 ProPlus organizācijā šo pakalpojumu izmantošanas laikā, tiek nosūtīti uz LinkedIn. LinkedIn organizācija tos nesaista ar jums. Jums nav nepieciešams LinkedIn konts, lai izmantotu šo mākoņa pakalpojumu.

Piezīme. Tālāk aprakstītais privātuma iestatījums nekontrolē pieredzi, kas nosaka, ka jums jāsavieno savs LinkedIn konts ar jūsu Microsoft darba vai mācību kontu. Lai kontrolētu šos līdzekļus (piemēram, LinkedIn informāciju [profila kartītē](https://support.office.com/article/e80f931f-5fc4-4a59-ba6e-c1e35a85b501) programmā Outlook), skatiet rakstu [LinkedIn un Microsoft kontu pievienošana](https://support.office.com/article/dc81cc70-4d64-4755-9f1c-b9536e34d381).

## <a name="experiences-that-rely-on-other-microsoft-owned-online-services-andor-services-owned-by-third-parties"></a>Līdzekļi, kuri izmanto citus Microsoft tiešsaistes pakalpojumus un/vai trešo pušu pakalpojumus

### <a name="office-store"></a>Office veikals 

Izmantojot Office veikalu, veikala vietnes izmantošana ir licencēta ar [Microsoft pakalpojumu līgumu](https://www.microsoft.com/servicesagreement) un [paziņojumu par konfidencialitāti](https://privacy.microsoft.com/). Tomēr uz visām [Office pievienojumprogrammām](https://support.office.com/article/16278816-1948-4028-91E5-76DCA5380F8D), kuras lejupielādējat no Office veikala, attiecas pievienojumprogrammas sniedzēja lietošanas noteikumi. Tās var būt dažādas organizācijas vai uzņēmumi, un daži var piemērot lietošanas maksu. Jums jāpārbauda katras pievienojumprogrammas atļaujas, paziņojums par konfidencialitāti un licences nosacījumi, lai zinātu, kādi noteikumi ir spēkā, un izlemtu, vai vēlaties piekrist organizācijas piedāvātajiem lietošanas noteikumiem.

### <a name="insert-online-video"></a>Tiešsaistes video ievietošana

[Tiešsaistes video ievietošana](https://support.office.com/article/8340EC69-4CEE-4FE1-AB96-4849154BC6DB) sniedz iespēju ievietot video failus dokumentā. Uz tiešsaistes video ievietošanas līdzekli attiecas [Microsoft pakalpojumu līgums](https://www.microsoft.com/servicesagreement) un [paziņojums par konfidencialitāti](https://privacy.microsoft.com/). Var tikt piemēroti papildu lietošanas noteikumi, ja piekļūstat saturam no trešās puses avotiem. Piemēram, kad izveidojat savienojumu ar YouTube, ir spēkā šī pakalpojuma [lietošanas noteikumi](https://www.youtube.com/t/terms) un [paziņojums par konfidencialitāti](https://policies.google.com/privacy). Microsoft var pievienot citus video materiālu sniedzējus nākotnē.

### <a name="microsoft-error-reporting-program-merp"></a>Microsoft kļūdu atskaišu veidošanas programma (MERP) 

MERP izveido savienojumu ar pakalpojumu Watson.microsoft.com, lai nosūtītu diagnostikas datus, kad Office klienta programmas, kas darbojas Mac ierīcēs, avarē. Tā pieder korporācijai Microsoft, un tiek piemēroti [Microsoft pakalpojumu līguma](https://www.microsoft.com/servicesagreement) un [Microsoft paziņojuma par konfidencialitāti](https://privacy.microsoft.com/) noteikumi. MERP neattiecas uz Office klienta programmām, kas darbojas sistēmā Windows.

### <a name="research"></a>Izpēte

[Izpēte](https://support.office.com/article/b862efc5-9a7b-4f88-a23d-93712d6e4397) izveido savienojumu ar mākonī izvietotiem pakalpojumiem, lai piekļūtu vārdnīcas, tēzaura, tulkošanas un vārdu meklēšanas rezultātiem. Izmantojot šo līdzekli, pēc noklusējuma tiek izveidots savienojums ar Microsoft pakalpojumiem un tiek piemērots [Microsoft pakalpojumu līgums](https://www.microsoft.com/servicesagreement) un [paziņojums par konfidencialitāti](https://privacy.microsoft.com/). Izpēte sniedz iespēju pievienot citus pakalpojumu sniedzējus. Ja izlemjat izmantot citu pakalpojumu sniedzēju, var tikt piemēroti papildu nosacījumi.

> [!NOTE]
> Izpēte atšķiras no Pētnieka. Jaunākās Office versijās ir pieejams arī līdzeklis Pētnieks papildus Izpētei. Pētnieks ir jaunāks pakalpojums, kura darbību nodrošina Bing, un tas ir aprakstīts iepriekš sadaļā [Līdzekļi, kas izmanto Bing](#experiences-that-rely-on-bing).

### <a name="weather-bar-in-outlook"></a>Laikapstākļu josla programmā Outlook

[Laikapstākļu josla](https://support.office.com/article/d11b7532-7c58-489e-8103-5cc5d727b06b) programmā Outlook parāda laikapstākļu prognozes jūsu izvēlētajās ģeogrāfiskajās atrašanās vietās. Lietošanas laikā laikapstākļu joslu programmā Outlook pēc noklusējuma izveido savienojumu ar MSN laika ziņām. MSN pieder korporācijai Microsoft, un tiek piemēroti [Microsoft pakalpojumu līguma](https://www.microsoft.com/servicesagreement) un [Microsoft paziņojuma par konfidencialitāti](https://privacy.microsoft.com/) noteikumi. Kad izmantojat laikapstākļu joslu ar MSN laika ziņām, Microsoft nevar noteikt jūsu atrašanās vietu un pilsētas, kuras izvēlaties parādīt, netiek saistītas ar jums. Varat [mainīt šo noklusējuma iestatījumu](https://docs.microsoft.com/office/client-developer/outlook/weather/extending-the-weather-bar-in-outlook), lai izveidotu savienojumu ar citiem laikapstākļu pakalpojumu sniedzējiem. Ja vēlaties izmantot citu laikapstākļu pakalpojumu sniedzēju, skatiet šī pakalpojumu sniedzēja paziņojumu par konfidencialitāti un licences nosacījumus, lai zinātu, kādi nosacījumi būs spēkā.

## <a name="experiences-that-allow-you-to-submit-feedback"></a>Līdzekļi, kas ļauj sniegt atsauksmes

### <a name="help--feedback"></a>Palīdzība > Atsauksmes

Kad dodaties uz sadaļu **Palīdzība** > **Atsauksmes** un sniedzat atsauksmes vai izvēlaties atbildēt uz vienu no mūsu “Mēs labprāt uzklausīsim jūsu atsauksmes” aptauju pieprasījumiem, izmantojot Office 365 ProPlus lietojumprogrammu, jūsu sniegtā informācija tiek nosūtīta korporācijai Microsoft un tiek piemēroti [Microsoft pakalpojumu līguma](https://www.microsoft.com/servicesagreement) un [paziņojuma par konfidencialitāti](https://privacy.microsoft.com/) noteikumi. Kad iesniedzat atsauksmes, izmantojot pogu Atsauksmes, varat pēc izvēles iesniegt savu e-pasta adresi un/vai ekrāna ekrānuzņēmumu. Tā nav obligāta informācija.  

#### <a name="outlook-is-an-exception"></a>Outlook ir izņēmums

Opcija **Palīdzība** > **Atsauksmes** programmā Outlook atšķiras no opcijas **Palīdzība** > **Atsauksmes** citās Office 365 ProPlus lietojumprogrammās. Kad iesniedzat atsauksmes, izmantojot opciju **Palīdzība** > **Atsauksmes** programmā Outlook, jūs atļaujat korporācijai Microsoft apkopot Outlook žurnālus, lai novērstu potenciālas veiktspējas problēmas. Šie žurnāli var saturēt personas informāciju, piemēram, jūsu vārdu, e-pasta adresi, jūsu e-pasta saturu vai meklējamos vārdus. Šis pakalpojums tiek nodrošināts saskaņā ar jūsu organizācijas licenci no Microsoft. Ja izvēlaties iesniegt atsauksmes, izmantojot pogu Atsauksmes programmā Outlook, jums nav jāakceptē atsevišķs līgums ar Microsoft un, netiek piemērots šajā rakstā aprakstītais konfidencialitātes iestatījums.

### <a name="help--suggest-a-feature"></a>Palīdzība > Līdzekļa ieteikšana

Līdzekļa ieteikšana ir līdzeklis, kas ļauj jums iesniegt idejas par Outlook izmantošanu. Jūsu ieteikumi tiek sniegti tieši trešās puses pakalpojumam ar nosaukumu UserVoice. Ja iesniedzat atsauksmes, izmantojot līdzekļa ieteikšanu, tiek piemēroti [UserVoice pakalpojuma noteikumi un privātuma politika](https://outlook.uservoice.com/tos).

## <a name="how-to-determine-if-your-admin-has-given-you-the-ability-to-use-optional-connected-experiences"></a>Kā noteikt, vai administrators ir jums piešķīris iespēju izmantot neobligātos saistītos līdzekļus

Lai noteiktu, vai administrators ir jums piešķīris iespēju izmantot jebkuru neobligāto saistīto līdzekli jūsu Office 365 ProPlus lietojumprogrammā Windows ierīcē, dodieties uz **Fails** > **Konts** > **Konta privātums** un atlasiet **Iestatījumu pārvaldība**. Ja administrators nav jums piešķīris kontroli, redzēsit ziņojumu, kurā norādīts, ka jūsu organizācijas administrators pārvalda jūsu konfidencialitātes iestatījumus un ir izlēmis atspējot neobligātos saistītos līdzekļus.

Ja izmantojat Office darbam ar Mac, atveriet jebkuru Office programmu un atlasiet programmas izvēlni (piemēram, Word vai Excel) > **Preferences** > **Konfidencialitāte**. Tiks atvērts dialoglodziņš Konta konfidencialitātes iestatījumi, kurā varat skatīt konfidencialitātes opcijas.

## <a name="your-privacy-settings"></a>Jūsu konfidencialitātes iestatījumi

Ja jūsu administrators ir jums piešķīris iespēju izmantot neobligātos saistītos līdzekļus jūsu Office 365 ProPlus lietojumprogrammā Windows ierīcē, dodieties uz **Fails** > **Konts** > **Konta privātums** un atlasiet **Iestatījumu pārvaldība**, lai jebkurā brīdī pārvaldītu iestatījumus. Ja šis iestatījums ir iespējots, jums ir iespēja izmantot šajā rakstā aprakstītos pakalpojumus. Ja tas ir atspējots, tie nebūs pieejami.

Ja izmantojat Office darbam ar Mac, atveriet jebkuru Office programmu un atlasiet programmas izvēlni (piemēram, Word vai Excel) > **Preferences** > **Konfidencialitāte**. Tiks atvērts dialoglodziņš Konta konfidencialitātes iestatījumi, kurā varat skatīt konfidencialitātes opcijas.

## <a name="diagnostic-data"></a>Diagnostikas dati

Ja izmantojat kādu no šajā rakstā aprakstītajiem neobligātajiem mākoņa pakalpojumiem, Microsoft var apkopot diagnostikas datus (piemēram, lietojuma datus, kļūdu un veiktspējas datus) par līdzekļa veiktspēju tā izmantošanas laikā. Šajos diagnostikas datos var būt “personas dati” saskaņā ar Eiropas VDAR 4. panta definīciju.Visi diagnostikas dati, ko Microsoft vāc Office 365 ProPlus lietojumprogrammu un pakalpojumu lietošanas laikā, tiek pseidonimizēti, kā noteikts ISO/IEC 19944:2017 (8.3.3. sadaļā) standartā.


## <a name="related-topics"></a>Saistītās tēmas

- [Pārskats par konfidencialitātes kontroles līdzekļiem pakalpojumā Office 365 ProPlus](overview-privacy-controls.md)
- [Office nepieciešamais datu pakalpojums](required-service-data.md)
- [Konta konfidencialitātes iestatījumi](https://support.office.com/article/3e7bc183-bf52-4fd0-8e6b-78978f7f121b)